# Leerresultaat

De eindkwalificaties voor de opleiding bestaan uit één overkoepelend leerresultaat met bijbehorende gedragsindicatoren en -criteria. Op basis van de visie op het beroep en de Ad niveaubeschrijving zijn de eindkwalificaties geformuleerd. In onderstaande tabel zijn het leerresultaat en de gedragscriteria voor het eindniveau weergegeven.


## Gedragscriteria HBO Ad

<table>
  <caption>Beschrijving gedragscriteria op HBO Ad niveau</caption>
  <tr>
    <th>Methodisch handelen</th>
    <th>Samenwerken</th>
    <th>Communiceren</th>
    <th>Probleemoplossend vermogen</th>
    <th>Lerend vermogen</th>
  </tr>
  <tr>
    <td>Werkt tactisch operationeel op basis van bestaande theorie en modellen en kan deze flexibel en inventief inzetten binnen de context van projecten.</td>
    <td>Werkt intern en extern samen met teamleden, leidinggevenden en relevante derden. Draagt verantwoordelijkheid en heeft overzicht over planning en uitvoering van eigen taken en team opbrengsten.
</td>
    <td>Communiceert pro-actief over taken, rol en opbrengsten met leidinggevenden, teamleden en opdrachtgevers.</td>
    <td>Signaleert complexe problemen en bedenkt en implementeert oplossingen op creatieve en inventieve wijze aan de hand van bestaande theorieën en modellen uit het vakgebied.</td>
    <td>Analyseert ontwikkelingen in het kennisdomein, deelt kennis met het team, signaleert beperkingen in eigen kennis en formuleert zelfstandig eigen leervraag.</td>
  </tr>
</table>


## Semester 4 - Meesterproef (Eindniveau)

<table>
  <caption>Eindniveau met bijbehorende gedragscriteria en -indicatoren</caption>
  <tr><th colspan="5">De student ontwerpt en ontwikkelt zelfstandig complexe gebruiksvriendelijke, interactieve toepassingen voor het web. De student beheerst de principes van het web, kan API’s en databases gebruiken, kan frameworks, templates en build tools inzetten, en werkt volgens gangbare ontwikkelmethoden.</th></tr>
  <tr>
    <th>Methodisch handelen</th>
    <th>Samenwerken</th>
    <th>Communiceren</th>
    <th>Probleemoplossend vermogen</th>
    <th>Lerend vermogen</th>
  </tr>
  <tr>
    <td>Richt projecten efficiënt en effectief in volgens de development-lifecycle en houdt rekening met de beschikbare tijd.</td>
    <td>Werkt in teams, reflecteert op efficiëntie en effectiviteit en stuurt bij waar nodig.</td>
    <td>Betrekt gesprekspartners, luistert, vat samen, verifieert en vraagt door tot een boodschap helder is.</td>
    <td>Analyseert een vraag, signaleert knelpunten, kiest onderbouwd richting en houdt rekening met directe gevolgen van keuzes.</td>
    <td>Blijft op de hoogte van internationale ontwikkelingen in het vakgebied, omarmt verandering en maakt zelfstandig keuzes over eigen ontwikkeling.</td>
  </tr>
  <tr>
    <td>Combineert principes, conventies en best-practices op het gebied van frontend, interface design en vormgeving en zet deze flexibel en onderbouwd in.</td>
    <td>Draagt verantwoording voor eigen en teamresultaten en stuurt verwachtingen van belanghebbenden.</td>
    <td>Presenteert en onderbouwt op overtuigende wijze ontwerpkeuzes, eigen ideeën en producten passend bij het publiek.</td>
    <td>Combineert onderbouwd frontend principes, conventies en best-practices op inventieve wijze om een passende oplossing voor een opdrachtgever te realiseren.</td>
    <td>Maakt zelfstandig nieuwe materie eigen, gebruikt dit bij beroepstaken, deelt ervaring met belanghebbenden en leert van anderen.</td>
  </tr>
  <tr>
    <td>Bewaakt de belangen van de eindgebruiker bij het realiseren van een oplossing voor een opdrachtgever.</td>
    <td>Houdt rekening met diversiteit binnen teams en handelt respectvol naar anderen.</td>
    <td>Documenteert op professionele wijze en bespreekt voortgang met belanghebbenden.</td>
    <td>Schetst om gedachten en processen bespreekbaar te maken, abstracte begrippen over te brengen en de oplossingsrichting inzichtelijk te maken.</td>
    <td>Kent eigen capaciteiten en beperkingen, waardeert het vermogen van anderen, maakt dit bespreekbaar en schakelt zelfstandig hulp in waar nodig.</td>
  </tr>
</table>
